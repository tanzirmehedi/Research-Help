# Research-Help

গবেষণা আর্টিকেল এবং থিসিস লেখার কিছু টুলস এবং সফটওয়্যা, আপনি থিসিস করেন কিংবা গবেষণা আর্টিকেল লিখেন সাধারণত এই অংশগুলো থাকে-

Title

Abstract

Introduction

Literature Review

Conceptual and Theoretical framework

Methodology

Results/Findings & Discussion

Conclusion

Reference

টাইটেল, অ্যাবস্ট্রাক্ট মেথডোলজি, এবং কনক্লিউশন; এগুলো লেখার জন্য সাধারণত কোন সফটওয়্যার প্রয়োজন নেই। আপনার হাতে যদি সিমিলার কয়েকটি থিসিস/আর্টিকেল থাকে, তাহলে সে নমুনাগুলো অনুসরণ করলে খুব সহজেই এই অংশগুলো লিখে ফেলতে পারবেন। তবে এই অংশগুলোসহ গবেষণায় প্রত্যেকটি অংশে, কিছু টুলস এবং সফটওয়্যার প্রয়োজন হয়-

## 1. Grammar Checker-(Grammarly*, Ginger)

ইংরেজি যেহেতু আমাদের মাতৃভাষা না। তাই আমাদের লেখার মধ্যে ব্যাকরণগত এবং ভাষাগত অনেক ভুল থাকতে পারে। আপনি চাইলে সহজেই এখান থেকে ঠিক করে নিতে পারেন।সর্বোচ্চ আউটপুট পেতে চাইলে প্রিমিয়াম ভার্শন কিনতে পারেন। Grammarly অরিজিনাল অ্যাকাউন্ট প্রতিবছর ১৪ হাজার টাকার মতো লাগতে পারে। তবে মাঝে মাঝে ডিসকাউন্টে আরো কমে পাওয়া যায়।

## 2. Paraphrasing and Writing Tools-(Quillbot*, Word Aim Ref-n-Write, Pro Writing Aid, Wordtune)

ব্যক্তিগতভাবে আমি মনে করি Quilbot, Wordtune খুবই ভালো। তবে Pro Writing Aid খুবই অ্যাডভান্স। Quilbot এর বিনামূল্য ভার্শন আপনাকে যথেষ্ট সাহায্য করবে। অন্য টুলসগুলো আপনাকে নামমাত্র মূল্যে কিনে নিতে হবে।

## 3. Editing Text Software (Word*, OpenOffice, LaTeX*, Scrivener)

মাইক্রোসফট ওয়ার্ড এর কাজ খুব ভালোমতো জানা থাকলে বাকি সফটওয়ারগুলো না শিখলেও হবে। তবে বর্তমান বিশ্বের সাথে তাল মিলিয়ে ল্যাটেক্স শেখা যেতে পারে। আমি গবেষণার দুটি সফটওয়্যার শিখে সবচেয়ে বেশি আনন্দলাভ করেছিলাম, তার মধ্যে একটি হলো লাটেক্স। জার্নাল অনুযায়ী লেখা সাজানো, অটোমেটিক সূচিপত্র বানানো, ইত্যাদি সুবিধা পাওয়া যাবে।সুন্দর সুন্দর সিভি এর Latex Templete ও পাওয়া যায়। আমি Office 365 ব্যবহার করি। এখানে ভয়েস ইনপুট দেওয়ার সুবিধা আছে, ফলে আমাকে কষ্ট করে টাইপ করতে হয় না।

## 4. Presentations (PowerPoint*, Prezi, Slidescarniva, Canva*)

Office 365 তে দারুন একটি সুবিধা আছে। সেটি হলো অনলাইন থেকে কোন একটি লেখা কে নিয়ে, সেটিকে অটো পাওয়ারপয়েন্ট স্লাইড এ রূপান্তরিত করা যায়। Canva premium খুবই কম দামে পাওয়া যায় এবং দারুণ প্রেজেন্টেশন ভিডিও এর টেমপ্লেট পাওয়া যাবে। যারা বিভিন্ন কনফারেন্সে poster present করবেন; এখান থেকে দারুন দারুন ইনফোগ্রাফিক পাবেন।

## 5. Conceptual and Theoretical Framework (Diagram.net*, creatly*)

এই অংশগুলোতে অনেক সময় ডায়াগ্রাম বা চিত্র আঁকতে হয়। মাইক্রোসফ্ট ওয়ার্ডে যদিও চিত্র অঙ্কন করা যায়, তবে সেটি সুন্দর হয়না । আপনারা চাইলে Diagram.net, creatly এই ওয়েবসাইট গুলো থেকে মুহূর্তেই কাঙ্খিত ডায়াগ্রাম তৈরি করে নিতে পারবেন।

## 6. Results/Findings & Discussion

এই অংশকে কোয়ালিটিভ এবং কোয়ান্টিটিভ দুটি ভাগে ভাগ করে বোঝালে সহজ হবে।

Quantative Analysis (SPSS*,Excel,Matlab,Python, STATA, R, ...)

SPSS এর কাজ ভালোমতো জানলে সোশ্যাল সাইন্স ব্যাকগ্রাউন্ডে শিক্ষার্থীদের বাকি সফটওয়ারগুলো না শিখলেও মোটামুটি চলে। R শিখতে পারেন, অ্যাডভান্স এনালাইসিস করতে পারবেন। পাশাপাশি খুব সুন্দর সুন্দর ফিগার বের করতে পারবেন।

Qualitative research software (Atlas.ti,NVivo*,Quirkos,MAXQDA...Excel*)

এতগুলা সফটওয়্যার দেখে মোটেও ঘাবড়ে যাবেন না । গুণগত গবেষণা করার ক্ষেত্রে সাধারণতঃ সফটওয়্যার না হলেও চলে বা এক্সেল ব্যবহার করেই থিমেটিক এনালাইসিস করে ফেলা যায়। আমি এই দুটি সফট্ওয়ারে Quirkos, MAXQDA এর কথা বলবো। আপনারা চাইলে শিখে নিতে পারেন।

## 7. Questionnaire Survey (Mentimeter, Kobo toolbox*, Google form*)

Mentimeter, Kobo toolbox খুবই স্মার্ট একটি টুলস। রিসার্চ অ্যাসিস্ট্যান্ট হিসেবে কাজ পেতে হলে এই টুলস এর কাজ জানা আবশ্যক।

## 8. Plagiarism Checker (Turnitin*, Viper, I-thenticate, Checker X)

DupliChecker, Paperrater, Plagiarisma, Search Engine Reports, PlagTracker, Plagium, CopyLeaks, Ephorus, Quetext অনেকেই এসব সোর্স থেকে প্লেজারিজম চেক করে তৃপ্তির ঢেকুর তোলেন। কিন্তু একাডেমিক লেখায় এই টুলসগুলো গ্রহণযোগ্য নয়। অনলি Turnitin ইজ বস।

## 9. Bibliography Manager (Zotero*, Mendeley*, EndNote)

রেফারেন্সিং সফটওয়্যার ব্যবহার করে মুহূর্তের মধ্যেই রেফারেন্সিং করে ফেলা যায়। Zotero সফটওয়ারটি শেখা আমার জীবনের অন্যতম উল্লেখযোগ্য ঘটনা বলে আমি মনে করি। গবেষণা প্রতিষ্ঠানে চাকরি পেতে হলে এই সফটওয়্যার গুলো শেখা অত্যন্ত দরকার। Zotero এবং Mendeley আমি ব্যবহার করি। রেফারেন্সিং ছাড়াও বাড়তি কিছু কাজ করা যায়। আমি আমাদের প্ল্যাটফর্ম থেকে নেওয়া ফ্রী ক্লাসে দেখিয়েছিলাম।

## 10. Paper Analyzer (Researchrabbit, Connectedpaper)
যেকোনো রিসার্চ আর্টিকেল এখানে আপলোড দিলে অটোমেটিক সিমিলার লিটারেচার সাজেস্ট করবে এবং সেগুলোর real-time এনালাইসিস পাওয়া যাবে।
এছাড়াও প্রত্যেকটা গবেষণায় ব্যবহৃত রেফারেন্সগুলোর সাইটেশন এনালাইসিস etc. ফিচার রয়েছে। 

## 11. Some Usefull Tools and Website

Researchgate, Google Schoolar, Scihub, Scribbr, Researchrabbit, Connectedpapers, Scilit ইত্যাদি নামগুলা লিখে গুগল সার্চ করলেই বুঝতে পারবেন যে, এগুলো কি কাজ।

টুলসগুলো শেখা খুব সহজ। ওয়েবসাইটে গেলেই বুঝে যাবেন। সফটওয়্যারগুলো অবশ্য অনলাইন/অফলাইন, ইউটিউব, গুগোল অথবা কোর্স করে শিখে নিতে পারেন।
